106 DE NOVA HiERosomeA

vae sunt, seu quae vitae spiritualis, sunt vera quae cre-
denda et bona quae facienda ; illa sunt fidei, haec charitatis,
Haec scire nemo potest ex se, narn homo non capit nisi
quae obvia fuerunt sensibus ; ex illis comparavit sibi lumen,
quod lumen naturale vocatur, ex quo non aliud videt
quam quae mundi sunt et quae sui, non autem quae caeli
et quae Dei; haec discet ex revelatione. Ut, quod Domi-
nus, qui ab aeterno Deus, in mundum venerit ad salvandum
genus humanum; quod Ipsi omnis potestas sit in caelo et
in terra3 quod omne fidei et omne charitatiS, ita omne
verum et bonum, sit ab Ipso; quod caelum sit et quod
infernum; quod homo vieturus sit in aeternum, si bene
egerit in cae10‚ si male in inferno,

178. Haec et plura sunt fidei, quae homo qui regene-
randus est, scire debet; nam qui scit illa, cogitare potest
illa, dein velle illa, et demum facere illa, et sic habere
vitam novam. Ut, qui non scit quod Dominus sit Salvator
generis humani, non potest fidem habere in Ipsum, amare
Ipsum, et sic facere bonum propter Ipsum. Qui non scit
quod omne bonum sit ab Ipso, non potest cogitare quod
salus sua sit ab Ipso, minus potest velle quod ita sit, ita
non potest vivere ab Ipso. Qui non scit quod infernum sit
et quod caelum, nee quod vita aeterna, is ne quidem
cogitare potest de vita caeli, nec applicare se ad recipi-
endum illam. Ita in reliquiS.

179. Unicuique est homo internus et homo externus;
internus est qui homo spiritualis vocatur, et externus qui
homo naturalis: uterque regenerandus est, ut homo re-
generatus sit. Apud hominem qui non regeneratus est,
externus seu naturalis homo imperat, ac internus servit;
at apud hominem qui regeneratus est, internus seu spiri-
tualis homo imperat, et externus servit. Unde patet quod
apud hominem a nativitate ordo vitae inversus sit, nempe,
quod imperare debet hoc servit, et quod servire debet hoc
imperat. Ille ordo invertenndus est, ut homo salvari possit ε
et haec inversio nequaquam existere potest quam per
regenerationem a Domino,

180. Quid sit quod internus homo imperet et externus
serviat, ac vicissim, illustretur per hocz—Si homo ponit
omne bonum in volupi, in lucr0, et in fastu, ac jucundum
habet in odio et vindi&a‚ et interius in se conquirit ratio·

