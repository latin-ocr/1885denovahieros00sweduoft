178 DE NOVA HmRosomMA

315. Quod concernit sacerdoteS, docebunt illi homines
viam ad caelum, et quoque ducent illos; docebunt illos
secundum ecclesiae suae doctrinam ex VerbO, ac ducent
ut vivant secundum illam. Sacerdotes qui docent vera,
et per illa ducunt ad bonum vitae, et sic ad Dominum,
sunt pastores ovium boni; qui autem docent, et non
ducunt ad bonum vitae, et sic ad Dominum, sunt pastores
mali.

316. Sacerdotes non sibi aliquam potestatem super
animas hominum vindicabunt, quia non sciunt in quo statu
sunt interiora hominis; minus sibi vindicabunt potestatem
aperiendi et claudendi caelum, quoniam ea potestas est
solius Domini.

317. Sacerdotibus erit dignitas et honor propter sancta
quae obeunt; sed qui sapiunt, dant honorem Domino a
quo sancta, et non sibi: qui autem non sapiunt, tribuunt
honorem sibi; hi illum adimunt Domino. Qui honorem
tribuunt sibi propter sancta quae obeunt, illi praeferunt
honorem et lucrum saluti animarum, cui consulent; qui
autem honorem dant Domino et non sibi‚· illi praeferunt
salutem animarum honori et lucro. Nullus honor alicujus-
functionis in persona est, sed ei adjungitur secundum digni·-
tatem rei quam administrat; et quod adjungitur, hoc non
ipsius personae'est, et quoque separatur cum functione:
honor in persona est honor sapientiae et timoris Domini.

318. Sacerdotes populum docebunt, ac ducent per
vera ad bonum vitae; sed usque nullum cogent, quoniam
nullus cogi potest ad credendum contra id quod cogitavit
ex corde esse verum: qui aliter credit quam sacerdOS, et
non turbas facit, relinquetur in pace; at qui turbas facit,
separabitur; nam hoc etiam est ordiniS, propter quem
sacerdotium.

319. Sicut sacerdotes praefecti sunt ad administran-
dum illa quae legis Divinae et cultus sunt, ita reges et
magistratus ad administrandum illa quae legis civilis et
judicii sunt.

320. Quia rex non solus potest administrare omnia,
ideo sunt praefecti sub illo, quorum unicuivis data est
provincia administrandi quod rex non potest et valet. Hi
praefecti simul sumpti constituunt regium, sed ipse rex est
summus

 

