64 CORONIS.

signa, quae ut objecta religionis ab hominibus [Ecclesiae]
Noachicae et Israeliticae sensibus corporis captabantur, non
simul ex superiore seu interiore idea, quae prope accedit ad
spiritualem, spectata sunt, cultus vere repraesentativus apud
illos facile ceciderit in idololatricum. Sicut pro exemplo:
si de tabernaculo non simul cogitavissent sicut de caelo et
Ecclesia, ac de habitaculo Dei in illis; de panibus facie-
rum inibi, non simul sicut de pane caelesti nutricio animae;
de thure et suffitu super altari aureo ibi, non simul de'
cultu ex fide et charitate, quod hic sicut gratus odor as-
cendat ad Jehovam; de luminibus in lucernis candelabri
aurei accensi, non simul sicut de illuminatione intellectus
in religionis illorum objectis ; deque comessatione a sancti-
ficatiS‚ non simul ut de appropriatione ciborum caelestium,
et quoque de spirituum eorum sancta refocillatione ex
peractis sacrificiis; et similiter de reliquiS. Exinde patet
quod si homo Ecclesiae repraesentativae illa quae cultus
illius fuerunt, non simul spiritu rationali illustrato per
lucem caelestem a Domino, sed solum spiritu rationali in-
structo per lumen naturale mundi a se ipso, aspexit, facile
potuerit a cultu genuino repraesentativo abripi in cultum
idololatricum, et sic vastari; nam vastatio non aliud est
quam deviatiO, declinatio, et delapsus a cultu repraesenta-
tivo in idololatricum3 qui duo cultus sunt similes quoad
faciem externam, non autem quoad faciem internam. Prop-
ter proclivem hunc delapsum, ab uno cultu qui in se fuit
caelestis in alterum qui in se erat infernaliS, non potue-
runt interiora Ecclesiae et religionis ante Adventum Do-
mini, et tunc per lucem ab Ipso, revelari, utpote de caelo
et infern0, de resurrectione, et vita spirituum eorum post
mortem, deque animarum illorum immortalitate, de regene-
ratione, et in summa interiora de fide et charitate3 quo·
niam illa aspexissent vix aliter quam sicut aves supra caput,
aut sicut quis meteora in aere ; et praeterea obvolvissent illa
meris fallaciis sensuum tam dense usque ut non quicquam
de revelatis spiritualibus exstaret residuum, nisi quantum
ex facie apex nasi, aut ex manibus unguis digiti; et quo-
que deformassent illa ita ut coram angelis non apparerent
aliter quam sicut monstrum marinum amictum pallio, quoad
caput mitra, et quoad faciem, postquam haec rasa et co-
lorata est, sicut simia cui facies calva est: et quoque coram

