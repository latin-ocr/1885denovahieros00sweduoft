122 DE NOVA HIEROSOLYMA

[xv.]

DE BAPTISMO.

———

202.

BAPTISMUS institutus est in signum quod homo ⁸

sit ab ecclesia, et in memoriale quod regenerandus
sit: lavatio enim Baptismi non aliud est* quam
lavatio spiritualis, quae est regeneratio.

203. Omnis regeneratio fit a Domino per vera fidei,
et per vitam secundum illa: ideo Baptismus testatur quod
homo sit ab ecclesia, et quod regenerari possit; nam in
ecclesia agnoscitur Dominus qui regenerat, et ibi est Ver-
bum, ubi vera fidei, per quae regeneratio,

204. Hoc docet Dominus apud Jolcannem,

“Nisi quis generatus fuerit ex aqua et spiritu, non potest ingredi in reg·
num Dei” (iii. 5);
“ aqua'' in spirituali sensu est verum fidei ex Verb0, “ spiri-
tus” est vita secundum illud, et “generari’' est ex illis
regenerari.

205. Quia omnis qui regeneratur etiam subit tenta·-
tioneS, quae sunt pugnae spirituales contra mala et falsa,
ideo per aquas Baptismi etiam illae significantur.

206. Quia Baptismus est in signum et in memoriale
illorum, ideo homo baptizari potest infans ; et si non tune,
potest adultus

207. Sciant itaque qui baptizati sunt, quod ipse Bap-
tismus non det fidem, nec salutem ; sed quod testetur quod
recipiant fidem, et quod salventur, si regenerantur.

208. Inde constare potest quid intelligitur per Domini
verba apud Marcum,

“Qui crediderit et baptizatus fuerit, salvabitur ; qui vero non crediderit,
condemnabitur” (xvi. 16);

“qui crediderit‚'' est qui agnoscit Dominum, ac recipit
Divina vera ab Ipso per Verbum; “qui baptizatus fuerit‚”
est qui per illa a Domino regeneratur,

